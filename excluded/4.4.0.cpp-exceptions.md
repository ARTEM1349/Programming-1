### Структура директорії для лабораторної роботи

```
		└── lab-x5
		    ├── Doxyfile
		    ├── Makefile
		    ├── README.md
		    ├── doc
		    │   └── lab-x5.md
		    ├── test
		    │   └── test.cpp
		    └── src
		        ├── lib.cpp
		        ├── lib.h
		        └── main.cpp
```

### Загальне завдання

У файлі розміщена інформація про N масивів.

У першому рядку міститься інформація про кількість масивів, у кожній наступній – інформація про кількість елементів у кожному масиві та власне дані масиву.

Необхідно реалізувати програму, що виконує перераховані нижче дії, причому кожна з них в окремій функції, поки користувач не введе замість назви файлу рядок  `\exit`

Дії, що має виконувати програма, такі:

- введення з клавіатури назви вхідного файлу з даними;
- читання даних з файлу;
- виконання індивідуального завдання;
- введення з клавіатури імені вихідного файлу;
- запис результату операції у файл;
- доступ до елемента за індексом слід винести в окрему функцію, що виконує перевірку на можливість виходу за межі масиву.

**Зверніть увагу**. Слід окремо звернути увагу, що при обробці виключення цикл не повинен перериватись.

<!-- TODO: precise tests -->

### Індивідуальні завдання
1. Визначити суму двох масивів. Результат операції – масив.
2. Перемножити два масиви. Результат операції – масив.
3. Підрахувати середнє значення елементів масиву. Результат операції – масив з середніх значень кожного із вхідних масивів.
4. Знайти у масиві елемент з максимальним значенням. Результат операції – масив з максимальних елементів кожного із вхідних масивів.
5. Знайти у масиві елемент з мінімальним значенням. Результат операції – масив з мінімальних елементів кожного із вхідних масивів.
6. Визначити кількість додатних елементів у масиві. Результат операції – масив з кількості додатних елементів у кожному із вхідних масивів.
7. Визначити кількість елементів, які належать діапазону `[a, b]` (значення a та b ввести з клавіатури). Результат операції – масив з кількості знайдених елементів у кожному із вхідних масивів.
8. Визначити кількість від’ємних елементів у масиві. Результат операції – масив з кількості від’ємних елементів у кожному із вхідних масивів.
9. Знайти у масиві номер першого елемента з максимальним значенням. Результат операції – масив з номерів максимальних елементів кожного із вхідних масивів.
10. Знайти у масиві кількість елементів з максимальним значенням. Результат операції – масив з кількостей максимальних елементів кожного із вхідних масивів.

<!-- !include ../common/requirements.m4.md -->

### Контрольні запитання

1. Від чого захищають макроси assert?
2. Що не варто поміщати всередину макросів assert?
3. Для чого потрібні різні класи для породження виключень?
4. Для чого потрібні специфікатори щодо виключних ситуацій?
5. У яких методах не рекомендується породжувати виключення?
6. У чому полягає "розмотування стека"?
7. Яке призначення конструкції try-catch?
